# GCCQS
  
  gccqs - GNU CLI CW QSO Simulator, version 1.2.0202-beta
  
  Copyright (C) 2022, Ihor P. Sokorchuk <ur3lcm@gmail.com>  
  License GPLv3+: GNU GPL version 3 or later <http://gnu.org/licenses/gpl.html>  
  This is free software; you are free to change and redistribute it.  
  There is NO WARRANTY, to the extent permitted by law.
  
  You must have the following utilities installed on your computer:  
  GNU bash, version 4.4.20  <https://www.gnu.org/software/bash/>  
  unixcw (cw), version 3.5.1  <https://github.com/g4z/unixcw>
                              <https://sourceforge.net/projects/unixcw/>
  
  gccqs - GNU CLI симулятор CW QSO, версія 1.2.0202-beta  
  
  Copyright (C) 2022, Ігор Сокорчук <ur3lcm@gmail.com>  
  Ліцензія GPLv3+: GNU GPL версії 3 або новішої <http://gnu.org/licenses/gpl.html>  
  Це безкоштовне програмне забезпечення, яке ви можете змінювати та поширювати.  
  Ця програма поширюється БЕЗ будь-яких передбачених законодавством ГАРАНТІЙ.  
  
  На вашому комп’ютері повинні бути встановлені такі утиліти:  
  GNU bash, версія 4.4.20 <https://www.gnu.org/software/bash/>  
  unixcw (cw), версія 3.5.1 <https://github.com/g4z/unixcw>
                            <https://sourceforge.net/projects/unixcw/>
  
## Призначення програми
  
  Ця програма призначена для навчання радіоаматорів та для підготовки 
  спортсменів до участи у змаганнях зі спортивного радіозв'язку телеграфом.
  Користувач програми (оператор віртуальної аматорської радіостанції) 
  проводить умовні радіозв'язки зі створеними програмою віртуальними 
  кореспондентами. Кличні знаки віртуальних кореспондентів формуються 
  програмою автоматично у форматі можливих кличних знаків аматорських 
  радіостанцій. Швидкість телеграфування, тон та гучність сигналу від 
  віртуальних кореспондентів вибирається програмою випадково із діапазону 
  встановлених у конфігурації програми значень.
  
## Робота у програмі
  
  При першому запуску програми відкривається діалог конфігурування програми і 
  створюється конфігураційний файл. При наступних запусках, виводиться 
  інформаційне повідомлення та запрошення на введення команд.  
  
## Доступні команди
  
  *(у командах розрізняються великі і малі літери)*  
  
  c - передати загальний виклик CQ (запросити віртуальних учасників змагань 
      провести умовний радіозв'язок);  
  q або ? - передати код QRZ? "хто мене викликав?";  
  a - передати код AGN "ще раз";  
  t - передати код TU "дякую!" (підтвердити віртуальному кореспондентові 
      проведення умовного радіозв'язку);  
  C - викликати діалог конфігурування програми;  
  Q - вийти із програми.
  
  Якщо у відповідь на запрошення користувач увів текст із трьох або більше 
  літер і цифр у форматі кличних знаків аматорських радіостанцій (кличний знак 
  віртуального кореспондента) та через пробіл необов'язкове тризначне число 
  у діапазоні 339..599 (RST рапорт про прийом сигналу), то програма розпізнає 
  цей текст як команду "підтвердити прийом сигналу від кореспондента" і 
  передає віртуальному кореспондентові автоматично сформований текст 
  підтвердження прийому сигналу. Якщо тризначне число відсутнє або 
  знаходиться поза встановленим діапазоном, то RST рапорт передається як 599.  
  Якщо введений текст містить знак питання (?), то віртуальному 
  кореспондентові передається прохання повторити виклик ще раз.  
  На це прохання відповідає тільки той віртуальний кореспондент, кличний знак 
  якого містить вказаний користувачем програми фрагмент тексту.  
  
  Програма веде облік радіозв'язків і визначає:
- загальну кількість викликів;
- кількість проведених радіозв'язків;
- кількість перезапитів кличного знаку кореспондента.
  
